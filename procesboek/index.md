# Procesboek

Voor dit vak moet je **elke dag** dat je er aan werkt een procesboek bijhouden.

Hiermee documenteer je je leerproces, ook op momenten dat wij (als docenten) er niet bij zijn. Dit procesboek komt daarmee in de plaats van een tentamen, samen met een aantal andere dingen---zie de studiewijzer.

Aan het eind van elke week lever je je bijgewerkte procesboek in, zodat wij kunnen meekijken met je proces.

Schrijf vooral op:

* Wat er misging, wat voor bugs je bent tegengekomen of wat er lastig was die dag
* Hoe je daarmee om bent gegaan 
* Wat je uiteindelijk hebt gedaan om het op te lossen

Je beschrijft dus **hele concrete cases** van wat jij persoonlijk aan het leren bent. Het is voor iedereen anders wat er opvalt, waar je het meeste van leert, enzovoort. Wat je daarom ook niet moet doen, is puur de onderwerpen opsommen die je doorgenomen hebt.

# Hardware

Bestudeer het videocollege en beantwoord dan de vragen hieronder. Hou er rekening mee dat je bij de laatste vraag diepgaand moet schrijven over je leerproces.

Je antwoorden worden beoordeeld op diepgang (tot 2 punten), dus in hoeverre er een zinvol antwoord wordt gegeven met een duidelijke onderbouwing. Laat daarom ook weten als je voor het antwoord andere bronnen of tools hebt gebruikt dan het videocollege. Je mag de vragen in het Nederlands beantwoorden, maar veel technische termen zijn wel Engels, en die kun je gewoon gebruiken.

![embed](https://www.youtube.com/embed/6mbFO0ZLMW8)

- [Open in CS50 video player](https://video.cs50.io/6mbFO0ZLMW8?screen=WRB6P2vMAao)
- [Open lecture notes](https://cs50.harvard.edu/ap/2021/curriculum/technology/notes/hardware/)

Onderwerpen van het college zijn:

- Binary
- CPU
- RAM
- Hard drives
- Flash memory
- Types of memory
- Display connectors
- USB
- Wireless
- Operating systems

## Vragen

1. Als je, net als David, soms je vingers gebruikt om te tellen, dan is de kans redelijk groot dat je tot 5 dingen met één hand kunt tellen. Maar dat geldt alleen als je de "unary"-notatie gebruikt, waar je maar één optie per vinger hebt, bijvoorbeeld de waarde 1. Als je binair telt kun je twee waardes per vinger gebruiken, namelijk 0 en 1. Hoe ver kun je tellen op één hand (met 5 vingers) als je binair telt? Neem aan dat een opgestoken vinger voor de waarde 1 staat, en een gekromde vinger voor de waarde 0.

2. Als iemand je vraagt hoeveel geheugen je computer heeft dan is de kans aanwezig dat ze willen weten hoeveel RAM-geheugen deze heeft. Maar laptops en desktops hebben ook nog andere soorten "geheugen". Noem er minstens één en beschrijf in je eigen woorden hoe deze soort verschilt van RAM-geheugen.

3. Sommige computers hebben een sticker met daarop de tekst "Intel Inside." Wat zit er dan in zo'n computer dat gemaakt wordt door het bedrijf Intel? En in je eigen woorden, wat is de functie van dit onderdeel?

4. Hoeveel RAM heeft een nieuwe laptop tegenwoordig vaak?

5. Hoeveel harddisk-ruimte heeft een nieuwe laptop tegenwoordig vaak?

6. Noem minstens 3 voorbeelden van apparatuur die met een laptop of desktop verbonden kan worden via "USB".

7. Wi-Fi en Bluetooth zijn allebei draadloze technologiën. Wat zijn de verschillen in techniek en toepassing? Ook bij deze vraag kun je gerust op internet zoeken, maar zorg dat je een duidelijk antwoord in eigen woorden formuleert.

8. Beschrijf welke opvallende dingen je hebt geleerd bij het studeren op het college en het uitwerken van de vragen. Geef aan wat je eventueel moeilijk vond en welke bronnen je hebt gebruikt om verder uit te zoeken wat je moest begrijpen. Als je het makkelijk vond had je waarschijnlijk voorkennis. In dat geval kun je die voorkennis vergelijken met het college: wat was er anders of zelfs in tegenspraak? Zonder uitgebreid antwoord op deze vraag kun je geen punten halen voor de opdracht.
